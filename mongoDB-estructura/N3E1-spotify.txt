- Exercici 1 - Spotify
Tractarem de fer un model senzill de com seria la base de dades necessària per a Spotify.

Existeixen dos tipus d'usuaris/es: free i prèmium. De cada usuari/ària guardem un identificador únic: Email, password, nom d'usuari/ària, data de naixement, sexe, país, codi postal.

Els usuaris/es prèmium fan subscripcions. Les dades necessàries que caldrà guardar per a cada subscripció són: Data d'inici de la subscripció, data de renovació del servei, una forma de pagament, que pot ser mitjançant targeta de crèdit o PayPal.

De les targetes de crèdit guardem el número de targeta, mes i any de caducitat i el codi de seguretat.

Dels usuaris/es que paguen amb PayPal guardem el nom d'usuari/ària de PayPal. 

*Ens interessa portar un registre de tots els pagaments que un usuari/ària prèmium ha anat realitzant durant el període que està subscrit. De cada pagament es guarda: La data, un número d'ordre (que és únic), un total.

Un usuari/ària pot crear moltes playlists. De cada playlist guardem: Un títol, el nombre de cançons que conté, un identificador únic, una data de creació.

Quan un usuari/ària esborra una playlist no s'esborra del sistema, sinó que es marca com que ha estat eliminada. D'aquesta manera l'usuari/ària pot tornar a recuperar les seves playlists en cas que les hagi eliminat per error. És necessari emmagatzemar la data en la qual la playlist ha estat marcada com eliminada.

Podem dir que existeixen dos tipus de playlists: actives i esborrades. Una playlist que està activa pot ser compartida amb altres usuaris/es, això vol dir que altres usuaris/es poden afegir cançons en ella. En una llista compartida ens interessa saber quin usuari/ària ha estat el que ha afegit cada cançó i en quina data ho va fer.

Una cançó només pot pertànyer a un únic àlbum. Un àlbum pot contenir moltes cançons. Un àlbum ha estat publicat per un únic artista. Un artista pot haver publicat molts àlbums. 

De cada cançó guardem un identificador únic: Un títol, una durada, el nombre de vegades que ha estat reproduïda pels usuaris de Spotify.

De cada àlbum guardem un identificador únic: Títol, any de publicació, una imatge amb la portada.

De cada artista guardem un identificador únic: Nom, una imatge de l'artista

Un usuari pot seguir a molts artistes.

Un artista pot estar relacionat amb altres artistes que facin música semblant. De manera que Spotify pugui mostrar-nos un llistat d'artistes relacionats amb els artistes que ens agraden.

També ens interessa guardar quins són els àlbums i les cançons favorites d'un usuari. Un usuari/ària pot seleccionar molts àlbums i moltes cançons com a favorites.